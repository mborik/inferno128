Vítejte na palubě nosiče bitevníků TF RAINA. Byl jste zařazen do nově vytvořené jednotky k letounům PEACEMAKER. Blížíme se k Zemi, která je z poloviny obsazena Orgaidy. Válka mezi Federací pozemských planet (FTP) a Orgaidy trvá už několik let. Pozemská vojska jsou (snad) zatím trvale na ústupu, vyklízíme jednu planetu za druhou. V době, kdy začala válka, měli Orgaidé značnou technologickou převahu - připravovali se na válku již delší dobu. V současné době se nám podařilo vyvinout některé nové zbraně, které svou technologickou úrovní převyšují zbraně orgaidské. Jednou z největších nadějí je právě nový bitevní letoun PEACEMAKER (Bližší informace o letounu naleznete v pilotní příručce).
Protože na palubě RAINY je mezi piloty mnoho potěru, nezaškodí, když si zopakujeme některé zásady efektivního a "bezpečného" boje (neboli pilotní desatero):
1) Využívejte vlastnosti krajiny (před raketami a střelami se lze občas ukrýt z teréní vyvýšeniny).
2) Hledejte slabá místa nepřítele (nepřátelské bojové stroje jsou uzpůsobeny pro vedení útočného boje a z některých stran jsou proto chráněny velmi slabě nebo vůbec).
3) Volte si pro každou misi zbraně, které jsou pro daný úkol vhodné (taktická podpora vás vybaví těmi zbraněmi, které budete potřebovat, ale za letu můžete zjistit, že by se lépe hodily zbraně jiné, vraťte se tedy na základnu a přezbrojte).
4) Nenechejte se vyvést z rovnováhy (v každé situaci existuje nějaké řešení, musíte jej však najít).
5) Kdo včas uteče, většinou vyhraje (pokud používáte lineární motor, můžete "utéct" i před řízenými raketami a naváděnými střelami, také v situaci, kdy přijdete o štít je rozumné si jej nechat doplnit).
6) Nechte nepřátele, ať se vzájemně postřílí (proti vám bude obvykle nasazeno obrovské množství techniky, často se stane, že se Orgaidé v zápalu boje strefí i do vlastních řad, bojové mistrovství spočívá v promyšleném otočení síly protivníka proti němu samému).
7) Orgaidé jsou sebevrazi (orgaidští piloti mají uměle oslaben pud sebezáchovy a často provádějí manévry, které končí sebezničením, někdy prostě stačí chvíli počkat.).
8) Chraňte sebe a letadlo (pokud bude letadlo při boji vážně poškozeno, okamžitě se vraťte na základnu - hrdiny nepotřebujeme!).
9) Střílejte raději méně než více (plazmové dělo střílí nejničivější střely v okamžiku, kdy je plně nabité, nechte jej proto vždy nabít!).
10) Plazma narušuje neprostupnost (plazmový výboj chvilkově mění strukturu hmoty a dávka tak může proniknout i skrz hmotné překážky).
To je vše, dosáhli jsme oběžnou dráhu a připravujeme se k sestupu. Chcete-li tedy začít hru, stiskněte libovolnou klávesu, pokud si chcete číst dál (následující texty budou poněkud komornějšího ladění a pro hraní hry nejsou podstatné).
Vidím, že vás to zajímá i dál a tak tedy začneme. Hra vznikla v období od podzimu 192 do jara 193, netrvalo mi to tedy tři týdny, jako jiným, ale je to na hře doufám vidět. Mimo jiné jsem v té době pracoval i na mnoha dalších programech (PRESOR VI, disková verze SCREN TOPu, utility ke KUD 3, LQ tisk z DESKTOPu na 9-ti jehlových tiskárnách kompatibilních s EPSON řady LX a na databázi předplatitelů ZXM). Hra byla inspirována spoustou her jiných (tvrdit, že jsem všechno vymyslel sám, by byla hloupost, jestli vás to zajímá, tak to byly hry: R-TYPE, ZYNAPS, ASTRO MARINE CORPS I a I, URIDIUM, WING COMANDER (PC), ELITE, ACADEMY, TAU CETI, DAN DARE I, I a I, ACTION FORCE I a I, QUAZATRON, F-17 STEALTH FIGHTER a jistě i mnohé další, které jsem kdy viděl, a to ať už pozitivně (tedy jak nejspíš ano) nebo negativně (tedy jak určitě ne). Chtěl jsem prostě zkusit vytvořit hru, kterou bych si rád s chutí zahrál (což se mi povedlo, opravdu si svoji hru občas zahraji) a která by se těm výše uvedeným alespoň přiblížila (jak se mi to podařilo už musíte posoudit sami). Na kvalitu hry mám různé ohlasy, od těch nejlepších (Pavel M.: je to HIT roku, pořád se k tomu vracím, protože je to bezva) až po ty nejhorší (Jan F.: je to hnusný, zvuky jsou uširvoucí, program je uživatelsky nepříjemný, grafika je opravdu úděsná, celkově je to vyblité, atd. atd. atd. atd. atd., prostě když na to nemám, tak se do toho nemám pouštět.). Já osobně se domnívám, že je to jeden z nejlepších programů, jaké jsem kdy vytvořil.
Pro zvědavé uvedu, co všechno jsem používal: hlavu, křeslo, počítač, D40, televizor, PROMETHEA, DESKTOP, PRESOR VI, ART STUDIO, SCREN TOP George K., Láďu Sch@na (alias LS), Miroslava Hlavičku (SCALEX), ORFEA, SOUNDTRACKERa, DEVASTACI, různé připomínky (geniální, chytré, normální, hloupé i úplně dementní), trpělivost, představivost, nadšení, ruce.
Na grafice celé hry se mnou spolupracovali George K. a Láďa Sch@n. George K. navrhl a nakreslil základ New Yorku, Láďa Sch@n nakreslil základy planet Měsíc NGC32/4, já jsem nakreslil planety Fialka a Orga. Výsledná podoba těchto planet je pak moje práce. Planeta ZYNAPS byla vytvořena s použitím grafiky ze stejnojmené hry - je to taková moje pocta jejím autorům. Zynaps je totiž moje nejoblíbenější střílečka.
Každý level jsem SÁM několikrát dohrál do konce a tvrdím, že hra je dohratelná (to pro ty, kteří by chtěli tvrdit, že se to nedá dohrát). Chce to ale trénovat, trénovat a ještě jednou trénovat, přemýšlet a hledat způsoby, jak ty "potvory" dostat (vždycky je těch postupů víc než jeden). Kdo by měl námitky, ať si zkusí zahrát libovolnou z dříve uvedených her a znovu si to rozmyslí. Na obtížnost jsem měl také několik ohlasů: (Pavel M.: zpočátku jsem si trochu zanadával, ale je tam všechno správně, všechno akorát, Tonda M.: R-TYPE je těžší, Jan F.: nedá se to hrát). Ve hře je dokonce zabudován jakýsi podváděcí mód - jenom na něj přijít, to by bylo! (ale nehledejte ho, zbytečně se připravíte o spoustu zážitků).
Abyste neřekli, poradím vám, jak uhrát tu úplně první misi, můžete si dělat poznámky, je to jednoduché:
1) po startu aktivujte ENERGO blok 2) rozstřílejte tři domy vpravo dole 3) vypusťte GLADIATORa, dejte si pozor na to, aby se o něco nerozbil 4) GLADIATORem zničte první balón 5) zničte druhý balón 6) zničte 1. vrtulník a 3. balón 7) rozbijte GLADIATORa o mraky 8) aktivujte TROJZUBEC a s jeho pomocí zničte čtvrtý balón 9) další na řadě je 2. vrtulník, musíte se dostat nad něj tak, abyste byli mimo jeho střely ale tak, abyste ho mohli zasáhnout buď spodní nebo horní střelou - zničte ho 10) stejně zničte třetí vrtulník, také ho můžete obletět a zničit zezadu 1) zničte pátý balón 12) zničte čtvrtý a pátý vrtulník 13) jste u Sochy Svobody, cíl dnešní mise byl dosažen, můžete ji zničit 14) vraťte se zpátky na RAINU, cestou můžete dokončit to, co jste nestihli při letu tam - pozor na stav paliva 15) a už je tu RAINA, můžete přistát, přistávací plocha je na spodku RAINY, je označena šipkami, přistaňte.
Závěrem posílám pozdravy všem svým příznivcům, obdivovatelům, odpůrcům, zatracovatelům, přátelům, nepřátelům, známým a podobně.
Se slovy "Bijte tu verbež orgaidskou" se s vámi loučím a přeji mnoho úspěchů ve hře, hodně trpělivosti, štěstí, nápadů a podobně.